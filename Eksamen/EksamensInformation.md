# Eksamens information

Som grundlag for eksamen skal der afleveres et produkt og rapport på maks 10 sider (og gerne meget mindre). 
Rapporten skal dog som minimum indeholde:

* Hvem der har skrevet hvad i programmet
* Hvilken klasse der starter programmet
* Hvad programmet gør (hvis det ikke er standard projektet)
* Der må gerne være en liste over hvilke dele af programmet du er særlig stolt af

Programmet og rapporten afleveres på Moodle. Programmet skal være en zip komprimeret udgave af et visual studio projekt så vi nemt kan pakke det ud og køre det.

Bemærk at termen “grundlag for eksamen” er en eksamensteknisk term der betyder at I ikke får selvstændig karakter for produktet, men at produktet indgår som en del af pensum. I praksis betyder det blot at vi kan snakke om det til eksamen.

## Selve eksamen

Eksamen varer 25 minutter plus 5 minutter til votering. 

De 25 minutter er struktureret i to dele, en hvor du vælger hvad vi snakker om, og en hvor vi styrer samtalen. Der er cirka 10 minutter til den første del, og 15 minutter til den anden. 

Princippet i dine 10 minutter er at du vælger at fortælle om det i pensum (inkl. projekt) du synes du har bedst fod på. Det kan være projektet, det kan være noget fra pensum. Undervejs i de 10 minutter kan vi stille mindre spørgsmål, men det er tanken at du overbeviser os at det du har valgt at sige er både relevant og forstået. Du kan gå ud fra at vi eksaminatorer har læst dit projekt, men ikke at vi har fået øje på alle guldkorn i din kode.

I resten af tiden snakker vi så om noget andet. Du kan her vælge om vi eksaminatorer bare foreslår et emne, eller om du gerne vil “trække et emne”. 

- [Dette dokument lister en række emner som man kan trække](Eksamensspørgsmål.md). 

Hvis vi eksaminatorer vælger, så vil vi vælge i situationen - enten at dreje snakken lidt i forhold til dit oplæg, eller vælge et helt andet emne. 

Hvis du trækker, så er det det trukne emne vi snakker om (bortset hvis altså det var det du selv havde valgt at bruge dine 10 minutter på).

